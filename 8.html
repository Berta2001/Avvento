<p>
Pionieri italiani<br><br><br>

Pioniere del volo aerostatico in Italia fu il conte Paolo Andreani,<br>
discendente della nobile famiglia milanese Sormani-Andreani.<br>
Impressionato dall'impresa dei fratelli Montgolfier, il conte<br>
decise di replicarla nel giardino della sua villa di campagna a<br>
Moncucco di Brugherio, commissionando agli architetti Gerli la<br>
costruzione di una mongolfiera. Il 13 marzo 1784 Paolo Andreani,<br>
in compagnia di Giuseppe Rossi e Gaetano Barzago, due operai che<br>
avevano partecipato alla realizzazione del pallone, volò per quasi<br>
mezz'ora coprendo 6 miglia e raggiungendo un'altezza di circa 1500<br>
metri prima di atterrare nei pressi di Caponago.<br><br>

Dopo Andreani, Giovanni Luder, del Granducato di Toscana, volò nel<br>
1795 da Firenze alla Pieve di Remole (ca. 15 km), e poi Francesco<br>
Zambeccari e Pasquale Andreoli, tra il 1803 ed il 1809, compirono <br>
numerose ascensioni, con partenze da Bologna e da Forlì.<br><br>

Fra le donne, va ricordata Antonietta Cimolini, che compì <br>
numerose ascensioni spettacolari in Italia ed all'estero, <br>
spesso col marito Giuseppe Silimbani. Purtroppo, Antonietta morì<br>
nel 1904, a seguito di un incidente provocato dal maltempo, <br>
nei pressi di Buenos Aires, in Argentina. Nel 1954, una targa<br>
commemorativa venne scoperta in suo onore, all'incirca nel luogo<br>
dell'incidente: Antonietta vi era definita "Aviatrice italiana,<br>
precursora dell'aeronautica argentina".<br><br>

La prima traversata delle Alpi in mongolfiera fu effettuata dal <br>
pilota svizzero Eduard Spelterini nel 1898, protagonista negli<br>
anni successivi di altri nove sorvoli, l'ultimo dei quali nel <br>
1913. Nel novembre 1906 attraversarono le Alpi anche gli italiani<br>
Celestino Usuelli e Carlo Crespi.<br>

</p>