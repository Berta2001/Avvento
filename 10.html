<p>
La spinta ascensionale fornita da una mongolfiera dipende<br>
principalmente dalla differenza tra la temperatura esterna e quella<br>
dell'aria contenuta nel pallone. Questo significa che, a parità <br>
delle altre condizioni, in una giornata afosa la mongolfiera avrà <br>
meno spinta ascensionale rispetto ad una giornata fresca o fredda: <br>
per tale ragione i decolli delle mongolfiere avvengono solitamente<br>
durante le ore fredde (di notte, prima dell'alba o al sorgere del <br>
sole). In tal modo vengono anche evitati i movimenti termici per <br>
convezione, frequenti durante il giorno, che rendono la mongolfiera<br>
particolarmente difficile da governare.<br>

</p>